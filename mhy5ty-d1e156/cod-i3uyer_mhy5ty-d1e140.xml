<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Capitulum 5</title>
        <author>Petrus Hispanus</author>
        <editor>Alonso</editor>
        <respStmt>
          <name>Ana Ferreira</name>
          <resp>TEI Encoding</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>Capitulum 5</title>
          <date when="2019-06-06">June 06, 2019</date>
        </edition>
      </editionStmt>
      <publicationStmt>
        <authority>
          <ref target="http://petrushispanus.eu/project1">Project Petrus Hispanus Works</ref>
        </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0/"
              >Attribution-NonCommercial-ShareAlike 4.0 International (CC BY-NC-SA 4.0)</ref></p>
        </availability>
      </publicationStmt>
      <sourceDesc>
        <listWit>
          <witness xml:id="A" n="cod-i3uyer">Alonso 1957</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0"
        url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition. </p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2019-06-06" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"> </div>
    </front>
    <body>
      <div xml:id="mhy5ty-d1e140">
        <head xml:id="mhy5ty-d1e140-Hd1e105">Capitulum 5</head>
        <p xml:id="mhy5ty-d1e140-d1e108">Titulus huius capituli est quod nichil est intelligibilium
          omnis intelligibilis per excellentiam causalis. Sicut enim a causa causalissima removentur
          sensibilia, ita et intelligibilia, cum ipsa non sit sensibilis nec intelligibilis
          cuiuscunque dignitatis sit illud sensibile vel intelligibile, quod illi cause sit
          attribuibile. Hanc autem inter creaturam et creatorem distantiam non est dubium operari
          summe cause excellentiam. Que sicut in se est ineffabilis, ita nulli a se creato est
          conparabilis. Unde quoniam nulla potest esse ibi conparatio, congrua ibi eadit tam in
          sensibilibus quam in intelligibilibus remotio. </p>
        <p xml:id="mhy5ty-d1e140-d1e111">Rursus autem, etc. neque in finem capituli talis est
          sensus: Inchoantes denuo negationes ab altioribus divinis, dicimus, quod Deus, qui est
          omnium causa, nec anima est, quia corpus non vivificat; nec mens, quia non supereminet
          anime, ut superior pars anime; nec fantasiam habet, divina vel spiritualia ymaginando; nec
          oppinionem, in diversas sententias diversimode declinando; nec rationem, inter dubia
          discernendo. Nec intellectum habet, circa solum creata visibilia insistendo. Neque est
          ratio, inter bonum et malum discernens. Nec intellectus, circa invisibilia creata
          insistens. Nec dicitur, quia non est effabilis; nec intelligitur, quia a nullo est con-
          prehensibilis. Ut autem decurramus per media ad extrema, rursus dicimus quod nec est
          numerus, quia non est multiplicabilis; nec ordo, quia non ad paria vel imparia non est
          proportionabilis; nec magnitudo, quia non est augmentabilis; nec parvitas, quia non est
          minorabilis; nec equalitas, quia non est proportionabilis; nec similitudo, quia nulli rei
          est conparabilis; nec dissimilitudo, quia a nulla re est discrepabilis. Nec stat, quia non
          est res inmobilis. Neque movetur, quia non est res volubilis. Nec silentium agit, quia non
          verbo mentali vel vocali repressibilis. Ut autem ad summa per quedam media revertamur et
          in sunmis creaturis negationes terminemus, dicimus quod nec virtutem habet, qua ab alio
          solidetur. Nec virtus est, qua ab alio informetur. Nec lumen est quod ab alio mutuetur.
          Nec vivit, ut ab alio sensificetur. Nec vita est, ad regendum aliquod corpus accommodatus.
          Nec substantia est, materialiter substantiatus. Ncque evum, quia non est spatium
          invariabile. Nec tempus, quia non est spatium mutabile. Nec est tactus, quia secundum
          essentiam suam non est aliqualiter tangibilis. Nec est scientia, quia non est
          cognoscibilis. Nec veritas, quia non intellectui equabilis. Nec regnum, quia non est
          dominabilis. Nec sapientia, quia non est gustabilis. Nec unum, quia non est in plura
          augmentabilis. Nec unitas, quia non est materialiter indivisibilis. Nec est deitas, a
          nobis intelligibilis. Nec bonitas, quid non est qualitas infusibilis. Nec spiritus est, a
          nobis intelligibilis. Nec filiatio, ab alio secundum nos generabilis. Nec paternitas,
          alterius subsistentis materialiter productibilis. Nec est aliquid cognitum, a nobis plene
          vel ab aliquo existente, scilicet homine vel angelo. Nec est aliquid non existentium
          intellectualiter nec aliquid existentium materialiter. Nec exis- tenti ipsum cognoscunt
          secundum quod ipse est. Nec ipse cognoscit ea secundum quod ipsa existunt in se ipsis, set
          secundum quod sunt in verbo. Item nec est ipsius rationalis investigatio nec nominis
          impositio nec cognitionis conprehensio. Nec est tenebre, a lumine deficientes; nec est
          lumen intelligibile. Non est error, quo animus decipiatur; nec veritas, qua sua industria
          animus instruatur. Et omnino nulla est eius positio vel ablatio. Set cum quecunque alia de
          ipso ponimus vel ab ipso auferimus, ipsum tamen nunquam ponimus vel auferimus. Quoniam et
          super omnem positionem est perfecta omnium causa, et super omnem ablationem est excessus
          eius ab omnibus et super omnia absolutus. </p>
        <p xml:id="mhy5ty-d1e140-d1e114">EXPLICIT MISTICA THEOLOGIA. AMEN.</p>
      </div>
    </body>
  </text>
</TEI>
